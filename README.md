# OER5_ «Κειμενικά Είδη – Άσκηση Σ-Λ»
 https://frinikos.github.io/OER5_KEIMENIKA-EIDH_ASKHSH-S-L/
 
Γνωστικό Αντικείμενο: Νεοελληνική Γλώσσα, «Κειμενικά Είδη – Άσκηση Σ-Λ». Τύπος OER: Εφαρμογές Πρακτικής και Εξάσκησης 

Σύντομη περιγραφή: Οι μαθητές/-τριες καλούνται να απαντήσουν σε μια σειρά ερωτήσεων (8  ερωτήσεις) τύπου «Σωστό – Λάθος», με στόχο την εμπέδωση θεωρίας της ενότητας σχετικά με τα κειμενικά είδη Βιβλιοπαρουσίαση – Βιβλιοκριτική – Ταινιοπαρουσίαση – Ταινιοκριτική, τα βασικά χαρακτηριστικά τους και την ενσωμάτωση σε αυτά στοιχείων αφήγησης και επιχειρηματολογίας. Πρόκειται για άσκηση που στοχεύει στην  εμβάθυνση, τον έλεγχο γνώσεων σχετικά με τα συγκεκριμένα κειμενικά είδη που επεξεργάζονται στη διδακτική ενότητα, στον αναστοχασμό και την ανατροφοδότηση.

Προβληματική της επιλογής του συγκεκριμένου τύπου OER και της αντίστοιχης τεχνολογίας: Το συγκεκριμένο OER αποτελεί συμπληρωματικό Ψηφιακό Μαθησιακό Αντικείμενο για τον εμπλουτισμό και την εμπέδωση γνώσεων των μαθητών/-τριών μέσα από άσκηση τύπου drill and practice. Τα προγράμματα εξάσκησης και πρακτικής (καθοδηγούμενη διδασκαλία) στοχεύουν στην εξάσκηση των μαθητών/-τριών σε επιμέρους ενότητες της διδαγμένης ύλης. Η  διόρθωση και ανατροφοδότηση γίνεται από το πρόγραμμα και οι μαθητές/-τριες λαμβάνουν άμεση ανατροφοδότηση, έχουν τη δυνατότητα άπειρων επαναλήψεων και οδηγούνται στην κατάκτηση και εμπέδωση της γνώσης με παιγνιώδη, ευχάριστο και φιλικό τρόπο. Αξιοποιήθηκε η τεχνολογία html, css, h5p που υποστηρίζει ένα βασικό περιβάλλον κειμένου και εικόνας, με στόχο τον έλεγχο γνώσεων των μαθητών/-τριών σχετικά με τα κειμενικά είδη, μέσα από ερωτήσεις Σ-Λ. Ο συγκεκριμένος τύπος OER και τεχνολογίας βοηθά στην εξάσκηση των μαθητών/-τριών, στην εμβάθυνση σε στοιχεία θεωρίας και γνώσεις και στην ανατροφοδότησή τους.

 Αξιοποίηση στην Εκπαίδευση: Ο συγκεκριμένος πόρος μπορεί να αξιοποιηθεί για τον έλεγχο γνώσεων από τον ίδιο τον/τη μαθητή/-τρια στο πλαίσιο αυτοαξιολόγησής του/της ως προς το βαθμό κατάκτησής τους. Μέσω του συγκεκριμένου OER ο/η μαθητής/-τρια εξασκείται και αναστοχάζεται κριτικά. Ασκήσεις τέτοιου τύπου βοηθούν τόσο στην κατάκτηση εξειδικευμένης γνώσης όσο και στη σφαιρική, συνολική κατανόηση στοιχείων θεωρίας σχετικά με τα συγκεκριμένα κειμενικά είδη. 
